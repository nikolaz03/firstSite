<!DOCTYPE html>
<html lang="sr">
<head>
  <title>Prvi svetski rat</title>
  <meta charset="utf-8">
  <link rel="stylesheet" type="text/css" href="assets/css/style.css">
</head>
<body class="body">

 <header class="header">
  <h1>VELIKI RAT</h1>
 </header>
 
 <nav class="nav">
  <a href="Prvi_svetski_rat.html">Prvi svetski rat</a>
  <a href="Istocni_front.html">Istocni front</a>
  <a href="Zapadni_front.html">Zapadni front</a>
 </nav>
 
 <div class="main">
  
  <h2>Srpska kampanja</h2>

  <p>Kraljevina Srbija ratovala je protiv Austrougarske i drugih Centralnih sila od 28. jula 1914. kada joj je austrougarska vlada objavila rat pa sve do kapitulacije Austrougarske 3. novembra 1918. godine. Prve godine rata Srbija je potukla austrougarsku Balkansku vojsku. Naredne godine njena vojska suočila se sa Trojnom invazijom. Ne želeći da se preda srpska vojska se povukla preko Albanije. Evakuisana je na Krf gde se odmorila, naoružala i reorganizovala. Odatle je prebačena na Solunski front gde je već 1916. godine zabeležila uspehe. Posle dugog zatišja borbe za probijanje fronta počele su septembra 1918. godine. Srpske i druge savezničke snage probile su front i ubrzo je Bugarska prinuđena na predaju. Srpska vojska nezadrživo je napredovala i 1. novembra 1918. oslobođen je Beograd. Zahvaljujući srpskim vojnim pobedama i diplomatiji stvorena je Kraljevina Srba, Hrvata i Slovenaca. <br>
  Veliku pobedu u Prvom svetskom ratu Srbija je nesrazmerno skupo platila: tokom rata izgubila je, procenjuje se, između 1.100.000 i 1.300.000 stanovnika što je činilo gotovo trećinu ukupnog stanovništva ili čak oko 60% muške populacije.</p>

  <figure>
    <img src="assets/img/Serbia_1000.jpg" alt="Srbija 1914.">
    <figcaption>Kraljevina Srbija 1914.</figcaption>
  </figure>


  <p>Operacije austrougarske Balkanske vojske protiv Srbije počele su 12. avgusta izjutra. Dok je 2. armija vršila snažan demonstrativan napad duž obale Save, trupe 5. armije počele su forsiranje Drine kod sela Amajlije i Batar. Srpska vrhovna komanda odlučila je da ne čeka neprijateljski napad u pasivnom položaju. Tokom 13. avgusta duge marševske kolone 1. i 2. armije hitale su po avgustovskoj žegi prema severozapadu odakle je dopirala grmljavina topova. Za to vreme trupe 3. srpske armije pružale su žestok otpor kako bi dale vremena i prostora glavnini srpskih snaga za kontranapad. <br> U noći između 15. i 16. avgusta 1914. godine 2. prekobrojni puk Kombinovane divizije kod Tekeriša je započeo bitku koja se 16. avgusta rasplamsala na padinama Cera a koja se 20. avgusta završila potpunim austrougarskim porazom i proterivanjem neprijatelja iz zemlje. Za ovu pobedu general Stepa Stepanović je dobio vojvodski čin. Njegova glavna zasluga je u tome što je uvideo strategijski značaj Cera i što je samoinicijativno naredio zaposedanje vrha Kosanin grad trupama Kombinovane divizije. U ovim borbama austrougarska vojska je imala 23.000 mrtvih i ranjenih i oko 4.000 zarobljenih oficira i vojnika dok je srpska vojska imala 16.000 izbačenih iz stroja. Pobeda srpske vojske na Ceru bila je ujedno prva saveznička pobeda u Prvom svetskom ratu. </p>

  <p>Pošto situacija na frontovima ostalih saveznika nije bila povoljna-propala je ruska ofanziva u Istočnoj Pruskoj a Nemci su nadirali kroz Francusku ka Parizu - saveznici su zahtevali od srpske vrhovne komande da što pre otpočne sa ofanzivnim dejstvima protiv austrougarske vojske i da za sebe veže što jače snage. Srpska vrhovna komanda, svesna realne snage svoje vojske, nije htela da preduzme ofanzivne akcije većeg obima. Ipak preduzeta je ofanziva ograničenog obima u Srem. Srpska 1. armija je 6. septembra forsirala Savu i uprkos teškom udaru koji je pretrpela Timočka divizija I poziva u bici kod Čevrntije uspela da se učvrsti na levoj obali. Jedinice Odbrane Beograda ušle su u Zemun 10. septembra. Ova dešavanja izazvala su oduševljenje među srpskim stanovništvom. Stanovnici sela Borča okitili su grad srpskim zastavama i hteli su da pošalju delegaciju koja bi tražila ujedinjenje sa Srbijom. Slično raspoloženje bilo je i u Zemunu. Međutim austrougarska 5. armija od 8. septembra je vršila novi pritisak na Drini pa su se srpske trupe morale povući iz Srema. Posle srpskog povlačenja usledile su represalije nad srpskim stanovništvom Monarhije.</p>

  <figure>
    <img src="assets/img/ilustracija-1024x683.jpg" alt="Srpska vojska - Cer 1914.">
    <figcaption>Polozaji srpske vojske u Cerskoj bici, 1914.</figcaption>
  </figure>


  <h3>Kolubarska bitka</h3>
  
  <p>Kraći prekid aktivnih operacija bio je predah pred još teže borbe. Austrougarska balkanska vojska popunila je svoj sastav i opremu, odmorila se i naročito pojačala artiljeriju. Njen treći opšti napad počeo je 6. novembra uraganskom artiljerijskom vatrom i snažnim dejstvom 6. armije iz sektora Srebrenica-Ljubovija a 5. armije sa položaja u Mačvi. Srpska vojska je tada bila ovako raspoređena: 2. armija u Mačvi, južnije od nje 3. armija u Jadru, dalje 1. armija južnije od Krupnja i kao i dotada na krajnjem levom krilu srpskog fronta nalazila se Užička vojska. Austrougarske snage su bile bolje opremljene, naročito su imale jaču artiljeriju, a bile su izuzetno motivisane. Ne žaleći žrtve i nastupajući najodlučnije one su pokolebale srpske redove i ubrzo su ih naterale na povlačenje na celoj liniji fronta. Srpska vojska je bila ozbiljno ugrožena zbog pohabane opreme a naročito zbog nedostatka artiljerijske municije. 1. armija zadobila je snažan udarac. Stanje na frontu bilo je izuzetno teško pa je 8. novembra u Valjevu održana zajednička sednica vlade i vrhovne komande pod predsedništvom regenta na kojoj je vojvoda Putnik isticao kritičnost stanja i pominjao je i mogućnost sklapanja separatnog mira. Pašić je insistirao na tome da se istraje i pretio je ostavkom vlade. Konačan zaključak je ipak odražavao stav svih prisutnih a to je podrazumevalo nastaviti otpor do krajnjih granica.</p>
  

  <p>Treceg decembra srpska 1. armija je sa položaja zapadno od Gornjeg Milanovca iznenada prešla u protivnapad. General Živojin Mišić njen komandant od 15. novembra brzim odstupanjem je skratio liniju fronta, pružio vojnicima vreme za predah, na miru je primio i rasporedio artiljerijsku municiju koja je stigla iz Grčke i odlučio se za protivudar. Po naredbi vojvode Putnika i vojvoda Stepanović i general Jurišić-Šturm izdali su naređenja svojim armijama da krenu u napad. Time je počela druga ofanzivna faza bitke u basenu Kolubare. Austrougarski front se pokolebao a zatim raspao. Do tada pobednička carsko-kraljevska vojska sada je bežala sa srpske teritorije. Mnogi su pali u zarobljeništvo a oni koji su umakli zaustavljali su se daleko iza svojih polaznih položaja u Bosni. Izbijanjem 1. armije i Užičke vojske na desnu obalu Drine i Save i oslobođenjem Beograda 15. decembra 1914. godine pobedonosno je završena velika Kolubarska bitka u kojoj je srpska vojska zarobila 323 oficira i 42215 podoficira i vojnika i zaplenila 43 zastave, 142 artiljerijska oruđa, 71 mitraljez, 60000 pušaka, 2 aviona, 3500 kola sa municijom i drugim ratnim materijalom, 4000 konja i mnoštvo druge ratne opreme i materijala.</p>

  <figure>
    <img src="assets/img/serbian_army.jpg" alt="srpska artiljerija">
    <figcaption>Artiljerija Vojske Kraljevine Srbije</figcaption>
  </figure>
 
  <p>Najveći ratni problemi tek su se nadvijali nad Srbijom i Crnom Gorom. U septembru 1915. u Sremu i severoistočnoj Bosni prikupljala se austrougarska 3. armija, u južnom Banatu nemačka 11. armija, u zapadnoj Bugarskoj bugarska 1. armija a južnije od nje 2. armija. Svim ovim trupama - po nekim podacima 800.000 ljudi savremeno opremljenih - komandovao je nemački generalfeldmaršal August fon Makenzen. To je bila neposredna priprema za koncentričnu ofanzivu protiv Srbije uz učešće elitnih jedinica tri države a Makenzen se pokazao u dotadašnjem toku rata kao jedan od najsposobnijih nemačkih komandanata. Konačni dogovori o invaziji postignuti su još u proleće 1915. a posebno prilikom susreta šefova generalštabova dveju carevina u Berlinu 4. aprila 1915. Tada je general Konrad nacrtao skicu koncentrične ofanzive na Srbiju: iz Bosne i Srema austrougarske snage, iz Banata u pravcu Oršave nemačke snage, a iz Bugarske njene armije potpomognute turskim jedinicama. Nemački generali oklevali su da preuzmu ovaj korak poštujući svog malog protivnika. Suprotno tome nemačko političko vođstvo smatralo je da treba što pre poraziti Srbiju jer bi Rusija, teško tučena, sa nestankom Srbije izgubila povod za ratovanje i sklopila bi separatni mir koji joj je s nemačke strane, okolišano, nuđen još od kraja 1914. godine.</p>

  <p>Udružene armije započele su napad 6. oktobra snažnom artiljerijskom vatrom i manjim desantnim akcijama a 7. oktobra izvršile su glavnu operaciju forsiranja Dunava i Save. Glavnina nemačkih snaga izvela je napad istočno od Beograda sa osnovnim pravcem prodora ka dolini Velike Morave. Sektor Beograda predstavljao je najvažniju tačku neprijateljskog udara, najverovatnije zbog moralno-političke i propagandne važnosti osvajanja srpske prestonice. Na Beograd je ispaljeno 30.000 granata među njima i one kalibra 420 mm. Mada je brzo postalo jasno da general Živković ne može odbraniti glavni grad, koji u strategiji vrhovne komande nije imao značajnije mesto, takođe je postalo jasno da će ova operacija stajati napadače izuzetno mnogo žrtava. Srpske snage su se stalno okupljale i pokušavale jurišima da odbace neprijatelja. <br> Neprijateljska ofanziva tekla je izuzetno sporo. 1. armija držala je 10 dana nemačke snage gotovo na polaznim položajima. Makenzenov načelnik štaba mogao je da zapiše sledeće: otpor žestok! Srbi se tuku junački! Takođe je crnogorska vojska zadržala prodor 62. austrougarske divizije na sandžačkom frontu i nizom protivudara zadala napadaču ozbiljne gubitke. Bugarska je sa tri dana zakašnjenja u napad krenula 14. oktobra ali je njena 1. armija prikovana na polaznim položajima. Kako bi skršili otpor Nemci dovlače pojačanja Alpski korpus sa francuskog bojišta i austrougarsku 10. brdsku brigadu. </p>

  <figure>
    <img src="assets/img/Serbian_Campaign_1915.JPG" alt="invazija 1915.">
    <figcaption>Trojna invazija na Srbiju 1915.</figcaption>
  </figure>

  <p>Srbi pod stalnim pritiskom neprijateljskih snaga odstupaju korak po korak. Mesec dana nakon početka invazije napadači su mogli da konstatuju da su napredovali ali i izgubili petinu snaga. Za to vreme situacija na makedonskom bojištu je postala kritična. Bregalnička divizija I poziva nije mogla da zaustavi daleko nadmoćniju bugarsku 2. armiju pa su Bugari 19. oktobra izbili na Vardar, 22. oktobra zauzeli Skoplje a 26. oktobra pošto su pobunjeni Albanci ugrozili Srbe s leđa lako zauzeli strateški važnu Kačaničku klisuru. Na ovaj način odsečena je veza Srba sa Egejskim morem. Pripretila je velika opasnost snabdevanju. Ipak postojala je nada u Savezničke snage u Solunu i doista, francuske snage su krenule dolinom Vardara ali ovaj manevar ostao je bez vojnog značaja. Saveznici su obećavali Srbiji korpus od 150.000 ljudi ali zbog neslaganja u njihovim vrhovnom komandama do ove pomoći nije došlo.</p>

  <p>Vlada i Vrhovna komanda odlučile su da se vojska povuče na obalu Albanije i odatle evakuiše i s tim u vezi su obavestile saveznike da blagovremeno upute hranu i opremu. Pašić je telegrafisao srpskim poslanicima na strani: „nakon povlačenja mi ćemo za mesec dana imati vojsku od 250.000 ljudi, dobro opremljenu, obučenu i naoružanu i koja će moći, u društvu sa Saveznicima, ne smo isterati neprijatelja već ga i uništiti“. U naredbi Vrhovne komande od 25. novembra 1915. stoji: „Nastao je trenutak kada se sticajem prilika moramo povlačiti kroz Crnu Goru i Albaniju... Kapitulacija bi bila najgore rešenje, jer se njome gubi država... Jedini spas iz ove situacije je povlačenje na jadransko primorje. Tu će se naša vojska reorganizovati... te ćemo opet predstavljati jednu činjenicu s kojom će saveznici morati računati. Država nije izgubila svoje biće, ona i dalje postoji, iako na tuđem zemljištu, doklegod je tu vladalac, vlada i vojska ma kolika njena jačina bila“. Izvlačenje kroz Albaniju ostalo je u srpskoj tradiciji zapamćeno kao Golgota Srbije. Vlada je stigla u Skadar 28. novembra a Vrhovna komanda 6. decembra. Sa vojskom je preko Albanije krenuo i jedan broj civila, većina političkih prvaka i profesora univerziteta. Bio je to još jedan znak patriotizma. Postojale su tri linije povlačenja. Duž njih ostalo je desetine hiljada mrtvih od gladi, iznemoglosti i arnautskih kuršuma.</p>

  <figure>
    <img src="assets/img/Prvi-svetski-rat-750x527.jpg" alt="Povlacenje preko Albanije">
    <figcaption>Povlacenje preko Albanije</figcaption>
  </figure>

  <p>Dolaskom na albansku obalu je bila okončana tek prva etapa stradanja jer na obalama Albanije nije bilo dovoljno hrane ni sanitetskog materijala. Dosta hrane je stiglo u Brindizi ali italijanska mornarica je sporo prebacivala te količine. Srpski poslanici izveštavali su o teškom stanju srpske vojske. Na visini istorijskog trenutka bio je i regent Aleksandar. Iako ozbiljno bolestan odbio je da se prebaci u Italiju već je ostao sa svojom vojskom i narodom. Dramatično regentovo pismo, tačnije očajnički apel ruskom caru Nikolaju imalo je efekta. Ruski car uputio je silama Antante ultimatum sa sledećom sadržinom: <br> "Ukoliko se srpska vojska odmah ne izbavi iz Albanije Rusija raskida savez sa Antantom i sklapa separatni mir sa Nemačkom." O značaju ovog ultimatuma za Srbe govori i želja Nikole Pašića, koji je pred smrt 1926. zaveštao ceo novčani iznos sa svoje štedne knjižice za podizanje spomenika Nikolaju II upravo zbog ovog čina. Konačno su od strane saveznika preduzete konkretne mere. Prvih 12.000 Srba evakuisano je u Bizertu. Do 21. februara 43 saveznička broda su evakuisala preko 150.000 srpskih vojnika na Krf, ostrvo spasa kako su ga Srbi nazvali.[traži se izvor] Pogrešno je uvrženo mišljenje da su francuski brodovi prevezli Srpske vojnike i civile, moguće da je to mišljenje istorijska urbana legenda zbog pesme „Kreće se lađa francuska“. Istina je da je Italijanske Kraljevska Mornarica svojim brodovima prebacila Srbe - a ne Francuzi.</p>

  <p>Nakon evakuacije srpske vojske, područje Srbije je okupirano od strane vojnih snaga Centralnih sila i podeljeno u dve okupacione zone: zapadnu, u kojoj je uspostavljena austro-ugarska Vojna generalna uprava u Srbiji, i istočnu, u kojoj su uspostavljene bugarske Moravska vojno-inspekciona oblast i Makedonska vojno-inspekciona oblast. Februara 1917. godine, izbio je Jablaničko-Toplički ustanak protiv bugarske vlasti.</p>

  <figure>
    <img src="assets/img/SRBI-na-Krfu-1918.jpg" alt="Srbi na Krfu">
    <figcaption>Srpska vojska na Krfu</figcaption>
  </figure>

  <p>Godine 1918, nakon početnih uspeha Saveznika na Zapadnom frontu, 15. septembra oko 4 sata ujutru Saveznici su sa Srpskom vojskom otpočeli proboj. U bitki na Dobrom Polju za samo jedan dan i 700 poginulih srpska vojska uspeli su da probiju bugarsku odbranu i nastavili da oslobađaju teritoriju Makedonije. Bugarska je 29. septembra u 23.00 časa potpisala konvenciju primirja. <br>Jedinice Dunavske divizije ušle su u Vranje 5. oktobra, u Vladičin Han 5. oktobra, 6. oktobra Grdelica, 7. oktobra Leskovac, 8. oktobra Brestovac i Žitni Potok. Nemačke trupe iz Rumunije stigle su kod Niša da postave odbranu ali su tokom 10. i 11. oktobra uspele da probiju nemačku odbranu i uđu 12. oktobra u Niš. Trupe Petra Bojovića napreduju brzo i oslobodili su Beograd. a onda su srpske trupe prešle Savu, Dunav i Drinu i počele oslobađanje do tada teritorija Austrougarske. <br> Car Vilhelm je ogorčen na njih u telegramu bugarskom caru rekao: „62000 srpskih vojnika odlučilo je rat, SRAMOTA!“ <br> U Zagrebu je proglašeno Narodno ujedinjenje a Crna Gora je isto uradila: Proglasila Ujedinjenje sa Srbijom što je kasnije dovelo do kratke Božićne pobune, ali ipak Crna Gora se ujedinila.</p>

  <figure>
    <img src="assets/img/ww1-a-018-balkans.jpg.jpg" alt="Solunski front">
    <figcaption>Srpska vojska na Solunskom frontu</figcaption>
  </figure>

  <h3>Zlocini</h3>

  <p>Zločini austrougarske i bugarske vojske u Srbiji tokom Prvog svetskog rata (1914-1918) imali su obeležja organizovanog i sistematskog progona i terora koji je sprovođen ne samo u cilju vojnog i političkog slamanja, već i biološkog istrebljivanja srpskog naroda. Austrougarski okupator je u Srbiji i Crnoj Gori podvrgao stanovništvo bezobzirnoj ekonomskoj eksploataciji i zaveo krajnje surov režim sa trajnim ciljem da u Srbiji slomi svest naroda o samostalnoj državi. Uništavao je kulturna dobra, zabranio ćirilicu, iz školskih programa izbacio Njegoša, B. Radičevića, Zmaja, Šantića i druge rodoljubive pesnike. Zaveo je preke sudove i vršio interniranja u velikim talasima i po 50.000 ljudi u zloglasne koncentracione logore, gde je od terora stradao veliki broj ljudi a naročito dece, zbog čega je međunarodni Crveni krst intervenisao.</p>

  <p>U toku Prvog svetskog rata austrougarska vlast pojačala je teror u jugoslovenskim zemljama pod njenom vlašću. Na desetine hiljada jugoslovenskih rodoljuba iz Bosne i Hercegovine, Hrvatske, Dalmacije, Vojvodine i Slovenije internirano je u koncentracione logore u Doboju, Mariboru, Aradu, Ašahu, Komarnu, Dahauu, Nežideru, Boldogasonju, Gracu i drugim, a od prekih sudova kao i u tzv. veleizdajničkim procesima u Sarajevu, Banjoj Luci, Zagrebu, Ljubljani, Mariboru i drugim, osuđen je na smrt streljanjem ili vešanjem veliki broj ljudi. 
  </p>
  <p>Anri Barbi, dopisnik pariskog „Ilustrasiona“, kazao je: „Prinuđen sam da žigošem strahovita varvarstva austrougarskih trupa. Da nisam svojim očima gledao njihova nedela i da nisam fotografisao njihove žrtve, ne bih verovao u zločine... Za sada su njihovi ranjenici smešteni zajedno sa Srbima po srpskim bolnicama, neguju ih isto tako kao i Srbe.” </p>

  <figure>
    <img src="assets/img/Macva_1914..jpg" alt="Zlocini u Srbiji">
    <figcaption>Zlocini nad srpskim civilima u Macvi 1914.</figcaption>
  </figure>

  <figure>
    <img src="assets/img/zlocini1914.jpg" alt="Zlocini u Srbiji">
    <figcaption>Masakriranje civila u Srbiji od strane okupatora</figcaption>
  </figure>
  
 
 </div> 

 
 <footer class="footer">
  
 </footer>

</body>
</html>